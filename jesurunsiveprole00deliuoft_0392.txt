 

vetustissimus inchoat, id quod dispositionis chronologicae consilium
innuere videtur, tamen Psalmi davidici, qui hunc subsequi debebant,
per libros duos postremos dispersi sunt (101. 103. 122. 124. 131.
133.); tantummodo bis plures eorum catervatim dispositi (108 ——
110. 138 — 145) reperiuntur. Psalmus Salomonis 127. anonymis et
davidicis utrinque cingitur. Ergo etsi aliquatenus quaedam chrono-
logica dispositio ultro se obtulit, tamen redactor eam non quaesiit et
in singulorum Psalmorum collocatione temporis ordinem non curavit.

’ Quodsi Psalterium ad temporum ordinem dispositum non est
nec tamen pro credibili sumendum, Psalmos inconsulte, prout se
offerebant, coacervatos esse, quaeritur, quanam ratione compositi sint
et qualem ordinemnon chronologicum, sed realem exhibeant.

l) Primum generatim dici potest, Psalmos auctorum eorun-
dem, uti in l. I-llI. davidicos, asaphioos, korahiticos, una junctos
esse. Quaeritur vero , quidnam collectori ansam dederit ad hos ipsos
inter sese hoc quem videmus ordine disponendos. Accedit quod non
solum in l. IV. et V„ sed etiam in l.I—111. Psalmis davidicis anonymi
admixti sunt, hos posterius injectos esse· probabile est, at causam
quaerimus, cur hoc illove loco huic, non alii Ps. davidico annexi sint.
Porro mirum est, cur Pss. davidici libri I. et II. interposita priore ko-
rahiticorum caterva interrupti sint. Denique miros nos tenet, quod
Pss. davidici in ll. IV. et V. non continua serie deinceps collocati sunt
et quod anonymi ab iis non segregati. Hoc qua ratione adductus col-
lector facere omiserit, sciscitamur.

2) Cur Pss. davidici libri II. a davidicis libri I. sejuncti sint,
facile dictu est, nam indoles horum, ut vidimus, jehovica, illorum
elohimica est. Quod vero Ps. 84. korahiticus, qui et ipse, ut de-
monstravimus, indolis elohimicae est, et Ps. 50. asaphicus, cujus cum
ceteris asaphicis omnibus indoles elohimica communis, a ceteris eorun-
dem auctorum sejuncti sunt, ex historia collectionis dijudicandum est.
Etenim 1. III. appendicem exhibet, qua collectio vetustissima (1.1. etII.)
posterius suppleta est3 in hac Pss. jehovici praecedunt, elohimici se-
quuntur, in appendice ad eum ordinem se applicante elohimici praece-
dunt, jehovici sequuntur. Remanet autem quaestio, cur neque inter
Pss. jehovicos et elohimicos ii, qui ad eosdem auctores referuntur,
constanter compositi sint, nam et davidicis et korahiticis medii inter-
positi sunt anonymi (43. 66. 67. 71.), korahiticis semel davidicus
(86). Insuper scire avemus, quam ad normam Psalmi eorundem au-

ctorum conjunctim positi hoc qui ante oculos est ordine, non alio se
mutuo excipiant.

